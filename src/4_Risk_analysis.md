# 3 Risicoanalyse

Voor dit project is er een risicoanalyse opgesteld. Er is een lijst gemaakt met mogelijke risico’s die kunnen ontstaan tijdens het werken met de extruder en de robot met de grijper.
In deze analyse worden verschillende soorten risico’s beschreven die zich kunnen voordoen. Voor elk risico is bekeken hoe groot de kans is dat het gebeurt en wat de mogelijke gevolgen zouden zijn. De risico’s zijn op basis van de ernst van de impact gecategoriseerd. Voor elk risico zijn vervolgens maatregelen opgesteld om het risico te verkleinen.
De risico’s betreffen onder andere brandwonden door hete materialen en onderdelen, verwondingen door scherpe voorwerpen, en botsingen tussen de robot en werknemers.

In de Excel-sheet is aan te geven hoe vaak het risico zich voordoet (waarschijnlijkheid). In tabel 1 staan verschillende keuzes en wordt uitgelegd hoe vaak het risico waarschijnlijk zal optreden. Tabel 2 beschrijft hoe groot de impact is als het risico zich voordoet, oftewel hoe ernstig de schade voor de persoon kan zijn. In tabel 3 worden waarschijnlijkheid en impact tegen elkaar afgewogen, wat resulteert in een inschatting van de risicograad per situatie. 

Om de risico’s te verkleinen, zijn maatregelen getroffen volgens de richtlijnen en eisen die zijn vastgelegd in diverse NEN-normen. Deze normen bieden richtlijnen voor het veilig ontwerpen en gebruiken van industriële machines en robotsystemen en richten zich op het waarborgen van de veiligheid van werknemers en het verminderen van operationele risico’s. De volgende NEN-normen zijn in deze maatregelen meegenomen:
- NEN-EN-ISO 10218-1
- NEN-EN-ISO 10218-2
- NEN-EN-ISO 12100
- NEN-EN-ISO 13857

Onder deze download link is de Excel-sheet van de risico analyse te downloaden
[Downloaden Risco analyse](./data/Risk_analysis_LFT_v2.xlsx)
 

### Tabel 1 Waarschijnlijkheid
| Waarschijnlijkheid | Kans                 | Uitleg                                                                                           |
|--------------------|----------------------|--------------------------------------------------------------------------------------------------|
| 5                  | Vrijwel zeker        | Vrijwel zeker dat het risico zal optreden in het komende jaar (99%)                              |
| 4                  | Waarschijnlijk       | Het risico zal waarschijnlijk optreden in het komende jaar (75%)                                 |
| 3                  | Mogelijk             | Het risico kan optreden in de komende drie jaar (50%)                                            |
| 2                  | Onwaarschijnlijk     | Het risico is onwaarschijnlijk om op te treden in de komende vijf jaar (20%)                     |
| 1                  | Zeer onwaarschijnlijk | Zeer onwaarschijnlijk dat het risico zal optreden in de komende twintig jaar (5%)               |

### Tabel 2 Impacttabel voor Menselijke Schade

| Impactniveau | Impact       | Uitleg                                                                                         |
|--------------|--------------|------------------------------------------------------------------------------------------------|
| 1            | Zeer klein   | Zeer kleine kans op letsel of ongemak, geen langdurige gevolgen voor de gezondheid.           |
| 2            | Klein        | Klein letsel of licht ongemak, weinig of geen invloed op welzijn, herstel binnen korte tijd.   |
| 3            | Matig        | Matig letsel met tijdelijke gezondheidsproblemen of stress, herstel binnen enkele weken.       |
| 4            | Groot        | Ernstig letsel met aanzienlijke gezondheidsproblemen, langdurige impact op welzijn en herstel. |
| 5            | Zeer groot   | Zeer ernstig letsel of overlijden, grote en langdurige impact op gezondheid en welzijn.        |

### Tabel 3 Risico 

|Kans| Zeer klein  | Klein  | Matig  | Groot  | Zeer groot  |
|-----------------------------|-------------------------|---------------|-------------------|---------------|-------------------------|
| *Vrijwel zeker*               |  Middle          |  Middle |  High     |  Very High |  Very High |
| *Waarschijnlijk*              |  Middle          |  Middle |  High     |  Very High |  Very High |
| *Mogelijk*                    |  Low             |  Middle |  Middle   |  High     |  High       |
| *Onwaarschijnlijk*            |  Low             |  Low    |  Middle   |  Middle   |  Middle     |
| *Zeer onwaarschijnlijk*       |  Very Low        |  Low    |  Low      |  Middle   |  Middle     |





 


